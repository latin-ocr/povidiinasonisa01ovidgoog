AMORUM 111. 7.

Cum desit numeris ipsa iuventa suis?
A! pudet annorum! quare iuvenemque virumque
ιο Nec iuvenem nec me sensit amica virum?
Sic flammas aditura pias aeterna sacerdos
Surgit et a caro fratre verenda soror.
At nuper bis flava Chlide, ter candida Pitho,
Ter Libas officio continuata meost;
25 Exigere a nobis angusta nocte Corinnam,
Me memini numeros sustinuisse novem.
Num mea Thessalico languent devota veneno
Corpora? num misero carmen et herba nocent,
Sagave poenicea defixit nomina cera
eo Et medium tenuis in iecur egit acus?
Carmine laesa Ceres sterilem vanescit in herbam,
Deficiunt laesi carmine fontis aquae,
ilicibus glandes cantataque vitibus uva
Decidit, et nullo poma movente fluunt.

Ι a Quid vetat et nervos magicas torpere per artes?
Forsitan inpatiens sit latus inde meum.

Huc pudor accessit facti: pudor ipse nocebat;
Ille fuit vitii causa secunda mei.
At qualem vidi tantum tetigique puellam:
40 (Sic etiarn tunica tangitur illa sual)
Illius ad tactum Pylius iuvenescere possit
Tithonosque annis fortior esse suis.
Haec mihi contigerat! sed vir non contigit illi.
Quas nunc concipiam per nova vota preces?
45 Credo etiam magnos, quo sum tam turpiter usus,
Muneris oblati paenituisse deos.
Optabam certe recipi: sum nempe receptus;
Oscula ferre: tuli; proximus esse: fui.
Quo mihi fortunae tantum? quo regna sine usu?

 

