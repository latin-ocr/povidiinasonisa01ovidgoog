AnoRun 1. 11-12.

Margine in extremo litters rasa meos!

’ Quid digitos opus cst graphio lassare tenendo?

Hoc habeat scriptum tota tabella «venit»
Non ego victrices lauro redimire tabellas ιε,

Nec Veneris media ponere in aede morer ;
Subscribam «Veneri fidas sibi Naso ministras
Dedicat: at nuper vile fuistis acer».

XII.

Flete meos casus: tristes rediere tabellae!
Infelix hodie littera posse negat.
Omina sunt aliquid: modo cum discedere vellet
Ad limen digitos restitit icta Nape.
Missa foras iterum limen transire memento ⁵
Cautius atquc alte sobria ferre pedem!
Ite hinc, difficiles, funebria ligna, tabellae,
Tuque, negaturis cera referta notis,
Quam, puto, de longe collectam flore cicutae
Melle sub infami Corsica misit apis. 10
At tamquam minio penitus medicata rubebas:
Ille color vere sanguinulentus erat.
Proiectae triviis iaceatis, inutile lignum,
Vosque rotae frangat praetereuntis onus!
illum etiarn, qui vos ex arbore vertit in usum, 15
Convincam puras non habuisse manus;
Praebuit illa arbor misero suspendia collo,
Carnifici diras praebuit illa cruces3
Illa dedit turpes raucis bubonibus umbras,
Vulturis in ramis et strigis ova tulit. eo
His ego commisi nostros insanus amores
Molliaque ad dominam verba ferenda dedii

 

